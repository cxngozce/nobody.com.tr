<!DOCTYPE html>
<html lang="tr">

<head>
  <meta charset="UTF-8" />
  <meta name="viewport" content="width=device-width, initial-scale=1" />
  <title>nobody.com.tr — sürgün dualar..</title>

  <meta name="author" content="nobody">
  <meta name="description" content="by nobody" />
  <meta name="copyright" content="Katre hakkı kalmamış, zira mahfuz olsa sanal ağın dehlizlerine düşmezdi. - nobody">
  <meta property="og:description" content="sükûnetin ardında var olan, ama asla duyulmayan.." />
  <meta name="twitter:description" content="sükûnetin ardında var olan, ama asla duyulmayan.." />

  <link href="https://fonts.googleapis.com/css2?family=Inter:wght@400;600&family=Lora:ital,wght@0,600;1,400&display=swap" rel="stylesheet" />
  <link rel="stylesheet" href="/css/surgun-dualar.css" />
</head>

<body>
  <header>
    <h1>nobody</h1>
    <p>sükûnetin ardında var olan, ama asla duyulmayan..</p>
  </header>

  <main>
    <div class="content-box" tabindex="0">
      <h2>sürgün dualar..</h2>
      <p>
      Bugün sana mutlu sözler yazmadım, zira huzur uzun zamandır kayıp bende. Cinnetin sınırındayım, dönüşü olmayan bir yolun eşiğinde. İyi değilim, bunu Azer'in şarkıları fısıldıyor kulağıma, anla, zor bir durumdayım. Tüm günahlarım, tüm hatalarım, sanırım ektiklerimi biçiyorum.

			Geçmişte defalarca bozdum tövbelerimi, "Gel" diyemem, yakamda utancın izi. Tutarsızlıklarımın ızdırabını yaşıyorum, dünya üzerindeki cehennemim bu. Karanlık hayatta parlayan yıldızları tutarım, aydınlık istemez bu ruh. Cennet çok uzak, evimden kovulmuş bir sürgünüm; Boğazım kurumuş, susuzum, Kevserim sensin.

			Dualarımın ona ulaşacağına inanırım, İblisler peşimde olsa da çantamda Cevşen. Dertlerim derya, içimde matemin siyahı. Kurtuluşumun çaresi er ya da geç gelecek. Bir hurma ağacının altında Meryem misali, biliyorum, mutluluk geçici, acılar elzem. Bu yüzden merhem istemem yarama, gözyaşlarım dökülse de tuz bas üzerine.

			Kalbim kömür, efkârla demlenen bir köz. İçimde bilinmezdeyim. Sana esen rüzgârları ben üfledim, zaman soyut bu yüzden düşünmem yarını. Bugünü dünden kalma yaşar, susarım, sanarlar ki ölüm orucunda. Bağırdım çok, canıma susadım. Sessizlik bir çöl, çığlıklarım ise bir vaha.

			Zamandan bunaldım, her günüm kendimle bir arbede. Huzurum kaybolmuş, umudumsa hayallerde. Tebessüm ayda bir uğrar yüzüme. Hayatım bir kumar, doğduğum andan beri kaybeden. "Birikim olsun" dediğim her seferde birikir borçlarım. Aldığım her nefes, aklımı yitiriyorum yavaş yavaş, haberin olsun. Çatının ucundayım, cesaret eksik.
      
      Belki de esaret bir tedbir. Sessizce yaşamayı seçtim, mesafeler çektim bildiğim herkese. Onları Allah'a ve dostlara emanet ettim, yollar artık açık.

      artık susuyorum… ellerim göğe dönük, çünkü en derin söz, bazen sessiz bir duadır.
      </p>
      <a href="/" class="back-link" tabindex="0">← Ana sayfaya dön</a>
    </div>
  </main>

  <footer>
    Katre hakkı kalmamış, zira mahfuz olsa sanal ağın dehlizlerine düşmezdi. - nobody
  </footer>
  <br>
</body>

</html>
